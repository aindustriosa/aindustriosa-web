---
title: 'Galegos na FOSDEM'
date: 2025-03-06 09:00:00
tags: [CHARLA]
cover: /GalegosFosdem/Cartel_GalegosFosdem_teaser.jpg
excerpt: Este ano a FODSDEM volveu a contar coa participación de varios desenvolvedores galegos e na Industriosa propuxémonos xuntalos para dar a coñecer o traballo que están facendo desde a nosa comunidade con impacto, en moitos casos, a nivel global.
---

Desde fai 25 anos celébrase puntualmente en Bruxelas a FOSDEM, un evento que xira entorno á difusión de proxectos de código aberto (Open Source) e que reúne a máis de 8000 persoas que participan 1000 charlas do máis variado.

Este ano volveu a contar coa participación de varios desenvolvedores galegos e na Industriosa propuxémonos xuntalos para dar a coñecer o traballo que están facendo desde a nosa comunidade con impacto, en moitos casos, a nivel global. Nesta xornada participarán:

- José María Casanova (Igalia) que contará o traballo que fan para [optimizar o motor de gráficos](https://fosdem.org/2025/schedule/event/fosdem-2025-5553-getting-more-juice-out-from-your-raspberry-pi-gpu/) da Raspberry Pi.
- David de la Iglesia (Mozilla) que falará de [Blueprint](https://fosdem.org/2025/schedule/event/fosdem-2025-4974-blueprints-by-mozilla-ai-empowering-devs-to-build-with-open-source-ai/), unha ferramenta para desenvolver IA de código aberto.
- Sam Thursfield (Codethink) que explicará os [procesos de testing automatizado](https://fosdem.org/2025/schedule/event/fosdem-2025-4805-how-to-push-your-testing-upstream/) empregados na distribucións Linux.
- Santiago Saavedra (GPUL A Coruña) que amosará o seu proxecto para [desenvolver un cargador intelixente](https://fosdem.org/2025/schedule/event/fosdem-2025-5468-diying-the-smartness-into-an-ev-charger-for-profit-and-open-source/) para vehículos eléctricos.
- Xabier Crespo (SC Robotics) que tratará o [impacto das novas linguaxes de programación](https://fosdem.org/2025/schedule/event/fosdem-2025-6300-using-embedded-rust-to-build-an-unattended-battery-powered-device/) nos sistemas con menos recursos.

Esta charla terá lugar o vindeiro sábado 22 de marzo entre as 10:00 e as 13:00 no local da asociación na rúa Gregorio Espino, 38, entreplanta 3, 36205 Vigo, Pontevedra.

Para participar debes de realizar a túa inscrición gratuita en [meetup](https://www.meetup.com/aindustriosa/events/306579139/).

Esta actividade está patrocinada pola Xunta de Galicia e pola Axencia Para a Modernización Tecnolóxica (AMTEGA).

{% asset_img Cartel_GalegosFosdem_web.jpg Cartel Galegos Na FOSDEM %}
