---
title: 'Software libre para radioaficionados'
date: 2024-04-21 09:30:00
tags: [OBRADOIRO]
cover: /radioaficionados/Cartel_radioaficionados.jpg
excerpt: Neste obradoiro veremos diferentes softwares libres empregados polos radioafeccionados para facilitar o exercicio desta afección.
---

O próximo 26 de abril, de 19:00h a 21:30h, [GalPon - Grupo de Amigos de Linux de Pontevedra](https://www.galpon.org) organiza na Industriosa unha charla da man de Julio Herrero sobre software libre para radioafeccionados.

Dende os seus inicios, a radioafección estivo relacionada coa investigación técnica no campo das radiotelecomunicacións por parte dos afeccionados a esta tecnoloxía. A medida que a tecnoloxía de radio se dixitalizou, fíxose posible enviar e recibir comunicacións por radio entre ordenadores conectados tanto a Internet como transceptores. A dixitalización tamén permitiu o desenvolvemento da radio definida por software (SDR), que permite o tratamento (modulación, demodulación, filtrado, decodificación...) dos sinais de radio captados por unha antena. Neste obradoiro veremos diferentes softwares libres empregados polos radioafeccionados para facilitar o exercicio desta afección.

Programa:
• Introdución e obxectivos.
• Evolución da radioafección, dos modos dixitais e do WSJTX. 
• O libro de garda e moito máis: CQRLOG.
• A QSL dixital: LoTW (TrustedQSL) e eQSL.
• Radio definida por software (SDR). GQRX.
• Outros programas libres.

Para participar debes de realizar a túa inscrición gratuita en [mobilizon](https://mobilizon.fr/events/0e39d53f-b800-4374-892f-b299f5a4896f).

Esta actividade está organizada por [GalPon](https://www.galpon.org) e patrocinada pola Xunta de Galicia e pola Axencia Para a Modernización Tecnolóxica (AMTEGA).


{% asset_img gnuradio_logo.png Cartel gnuradio %}
