---
title: 'Son de alta resolución en sistemas GNU/Linux e consellos para mellorar a acústica da túa sala'
date: 2024-06-12 12:00:00
tags: [OBRADOIRO]
cover: /SonidoGNU/Cartel_SonidoGNU_teaser.jpg
excerpt: Jorge Lama impartirá esta charla/obraodio no que aprenderemos os conceptos básicos para poder sacar proveito ao son de alta resolución en sistemas GNU/Linux, consellos tanto no uso de certo hardware como de configuracións de software e de ecualización da nosa sala de escoita.
---

Neste taller aprenderemos os conceptos básicos para poder sacar proveito ao son de alta resolución en sistemas GNU/Linux, consellos tanto no uso de certo hardware como de configuracións de software e de ecualización da nosa sala de escoita.

Tamén aprenderemos a usar Audacity para analizar arquivos de música e a optimizar varias ferramentas libres para reproducir arquivos Hi-Res.

É recomendable traer o teu portátil ao taller e ter Audacity instalado nel, ademais de auriculares para non molestar ao resto dos participantes durante as prácticas.

Público obxectivo:
Todas as pesonas ás que lle guste escoitar música e gusten de espremer ao máximo os seus equipos e aplicacións, para conseguir a mellor calidade sonora.

<b>Jorge Lama</b> é membro de varios colectivos relacionados co mundo do software libre e a cultura libre.

<em>Gústame a tecnoloxía e a música, e gozo utilizando tecnoloxías libres. 

Tamén me gusta dar charlas e talleres, tentado dar a coñecer estes mundos.

Levo máis de 10 anos producindo podcast, polo que teño coñecemento en temas de gravación e edición de son, así como de micrófonos, interfaces de son, altofalantes e outro tipo de cacharros (amplificadores, ecualizadores, crossovers, #etc).

Son coordinador do Banco de reciclaxe electrónica na Coruña de Enxeñería Sen Fronteiras, onde preparamos equipos usados con software libre e doámolos a través de diferentes entidades.</em>

Esta charla/obradoiro terá lugar o vindeiro sábado 13 de xullo entre as 11:00 e as 13:30 no local da asociación na rúa Gregorio Espino, 38, entreplanta 3, 36205 Vigo, Pontevedra.

Para participar debes de realizar a túa inscrición gratuita en [meetup](https://www.meetup.com/es-ES/aindustriosa/events/301594735/).

Esta actividade está patrocinada pola Xunta de Galicia e pola Axencia Para a Modernización Tecnolóxica (AMTEGA).

{% asset_img Cartel_SonidoGNU_web.jpg Cartel RustyBugA %}
