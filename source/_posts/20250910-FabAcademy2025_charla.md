---
title: 'Presentación de proxectos do Fab Academy 2025 en A Industriosa'
date: 2025-09-17 09:00:00
tags: [CHARLA]
cover: /FabAcademy2025_charla_/Cartel_FabAcademy2025_teaser.jpg
excerpt: Os dous primeiros graduados de A Industriosa no Fab Academy compartirán a súa experiencia e os seus proxectos connosco.
---

Este 2025 tivemos a sorte de contar con tres investigadores novos da Universidade da Coruña, vinculados á Escola Técnica Superior de Arquitectura (ETSAC), que estiveron a cursar o Fab Academy no noso Fab Lab.

O Fab Academy é un programa internacional da rede de Fab Labs, coordinado por Neil Gershenfeld do MIT, no que cada ano máis de 150 persoas en todo o mundo aprenden a traballar con fabricación dixital, prototipado rápido e deseño electrónico e mecánico.

Durante seis meses moi intensos, estes investigadores foron aprendendo semana a semana a través de retos prácticos, ata chegar á meta final: desenvolver un proxecto propio que reúna todas as habilidades adquiridas.

E que veremos na presentación?

	Os dous primeiros graduados de A Industriosa no Fab Academy compartirán os seus proxectos finais:
		
		[The Blending Bench](https://fabacademy.org/2025/labs/aindustriosa/students/pepe-vazquez/docs/finalproject/) – proxecto final de Pepe Vázquez 
		[Structural Monitoring of a Timber Arch](https://fabacademy.org/2025/labs/aindustriosa/students/francisco-ruz/docs/finalassignment/) – proxecto final de Francisco Ruz Quiroga

	Ademais, coñeceremos o traballo en equipo no deseño e construción da máquina [Camera Slide](https://fabacademy.org/2025/labs/aindustriosa/week12.html), creada durante a semana 12 (Mechanical design, machine design).

Por último, os investigadores da UDC contarán en primeira persoa como foi esta aventura: os retos semanais, as aprendizaxes, os prototipos que foron nacendo… e todo o que significa vivir a experiencia do Fab Academy.

Máis información e detalles do Fab Academy en: [FabAcademy.com](https://fabacademy.org/).

Para participar debes de realizar a túa inscrición gratuita en [meetup](https://www.meetup.com/es/aindustriosa/events/311091910/).

Fab Academy 2026 en A Industriosa

Durante o primeiro semestre de 2026, A Industriosa será de novo nodo oficial do Fab Academy.

O prazo de inscrición para novos estudantes xa está aberto a través da web oficial [FabAcademy.com](https://fabacademy.org/).

Se queres cursar o Fab Academy dende Vigo, ponte en contacto connosco en [info@aindustriosa.org](mailto:info@aindustriosa.org)


{% asset_img Cartel_FabAcademy2025.jpg Cartel FabAcademy2025 %} 
