---
title: 'Obradoiro de Modelado Low Poly con Blender'
date: 2025-08-07 09:00:00
tags: [OBRADOIRO]
cover: /BlenderLowPoly/Cartel_Blender2025a_teaser.jpg
excerpt: Crea o teu mundo 3D dende cero.
---

Se queres descubrir o fascinante mundo do deseño 3D, este obradoiro é para ti! 

Durante dúas sesións, os días 12 e 26 de setembro, de 18:00 a 20:00, aprenderás a utilizar Blender, unha das ferramentas máis potentes e versátiles para crear modelos tridimensionais.

Neste obradoiro práctico e accesible, guiarémoste paso a paso para que coñezas as técnicas básicas do modelado poligonal en estilo Low Poly, unha tendencia artística que destaca pola súa simplicidade e expresividade. Desde a creación das formas fundamentais ata a aplicación de texturas, iluminación e renderizado final, explorarás todas as fases do proceso creativo.

Recoméndase ter coñecementos básicos da interface de Blender para aproveitar ao máximo o obradoiro, aínda que tamén orientaremos aos que están a comezar para que se sintan cómodos e poidan seguir sen problemas.

Non importa se non tes experiencia previa en modelado, o noso obxectivo é que ao rematar o taller sexas capaz de deseñar os teus propios mundos e personaxes en 3D, dándolles vida con ferramentas profesionais e sen complicacións.

Aproveita esta oportunidade para ampliar os teus coñecementos, potenciar a túa creatividade e entrar nun sector en constante crecemento como é o da animación, os videoxogos, a visualización arquitectónica, a fabricación dixital, e moito máis.

Para participar debes de realizar a túa inscrición gratuita en [meetup](https://www.meetup.com/aindustriosa/) (Próximamente).

Esta actividade está patrocinada pola Xunta de Galicia e pola Axencia Para a Modernización Tecnolóxica (AMTEGA).

{% asset_img Cartel_Blender2025a.jpg Cartel Low Poly con Blender %} 
