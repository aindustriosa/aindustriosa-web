---
title: 'Cupcake Kata'
date: 2025-04-04 09:30:00
tags: [OBRADOIRO]
cover: /Coding_Dojo_55/Cartel_craftersVigo55_teaser.jpg
excerpt: Imos aprender a usar o patrón decorador cun exercicio que trata sobre madalenas ou cupcake.
---

<em>Unha actividade coorganizada con CraftersVigo coa vontade de achegar o movemento "crafter" e o "clean code" á comunidade de desarrolladores de Galicia e a súa área de influencia.

A través de charlas e o noso coding-dojo queremos descubrir, aprender e dominar as diferentes técnicas, arquitecturas e modelos para ser mellores profesionais máis aló da linguaxe utilizada.</em>

Outra semana máis, volvemos co único Coding Dojo que termina con empanadas, pero das ricas, non das que se nos forma na cabeza tras traballar nun problema complicado.

<strong>Que imos facer nesta sesión?</strong>

Non... non imos comer cupcakes, nin a aprender a facelos. Imos aprender a usar o patrón decorador cun exercicio que trata sobre madalenas ou cupcake.

[https://codingdojo.org/kata/cupcake/](https://codingdojo.org/kata/cupcake/)

<strong>Que tes que traer</strong>

Se podes, trae o teu portátil, preparado cunha contorna no que poidas traballar comodamente na túa linguaxe preferida e con tests, pois preferimos abordar os exercicios con TDD. Se ademais vés con ganas de charlar e participar levarasche un 10 sobre 10

Se, pola razón que sexa, non podes traer o teu propio computador, non hai problema. Como é habitual, traballaremos en pequenos grupos.

<strong>Haberá faladoira post-evento?</strong>

Por suposto, despois do meetup teremos o noso momento distendido de conversa, como debe ser.

Xa sabedes como o facemos grazas aos nosos colaboradores Boardfy e Qualifyze.

Para participar debes de realizar a túa inscrición gratuita en [meetup](https://www.meetup.com/craftersvigo/events/307109665).




{% asset_img Cartel_craftersVigo55.jpg Cartel Kata %}
