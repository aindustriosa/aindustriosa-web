---
title: 'Obradoiro de síntese modular con miniMo'
date: 2025-08-06 09:00:00
tags: [OBRADOIRO]
cover: /MiniMo_Synth/Cartel_MiniMO_Synth_teaser.jpg
excerpt: Solda, programa e leva para casa o teu propio miniMO, guiado polo seu creador José Luis González Castro.
---

Se che apaixona o mundo do son, a música electrónica ou a creación de instrumentos, este obradoiro é para ti.

Da man de José Luis González Castro, deseñador do miniMO, aprenderás a construír e dar vida a este pequeno pero potente módulo de síntese sonora.

O sábado 13 de setembro, de 10:00 a 13:00 horas, teremos unha cita para mergullarnos no mundo da síntese modular, no local da asociación na rúa Gregorio Espino, 38, entreplanta 3, 36205 Vigo, Pontevedra.

<b>Que imos facer?</b>

• <b>Soldar</b> as pezas do teu propio módulo miniMO, aprendendo as técnicas básicas de montaxe electrónica.
• <b>Programar</b> o módulo para que cobre vida e produza sons únicos.
• <b>Explorar</b> os conceptos esenciais dun sintetizador modular: osciladores, modulación, filtrado, control de tensión…
• <b>Experimentar</b> en grupo, conectando varios módulos para descubrir novas posibilidades creativas.

Ao final do taller, levarás o teu miniMO montado e programado, listo para seguir explorando na casa. Non é preciso ter experiencia previa en electrónica ou programación: só curiosidade e ganas de aprender.

Máis información e detalles do proxecto: [minimosynth.com](https://minimosynth.com).

Para participar debes de realizar a túa inscrición gratuita en [meetup](https://www.meetup.com/aindustriosa/) (Próximamente).

Esta actividade está patrocinada pola Xunta de Galicia e pola Axencia Para a Modernización Tecnolóxica (AMTEGA).

{% asset_img Cartel_MiniMO_Synth.jpg Cartel MiniMo %} 
