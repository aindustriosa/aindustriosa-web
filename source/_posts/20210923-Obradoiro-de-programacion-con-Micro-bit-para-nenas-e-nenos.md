---
title: 'Obradoiro de programación con Micro:bit para nenas e nenos'
date: 2021-09-23 18:14:21
tags: [OBRADOIRO, MICRO:BIT]
cover: /Obradoiro-de-programacion-con-Micro-bit-para-nenas-e-nenos/microbit.jpeg
---

Este outubro empezamos forte cun obradoiro o sábado 2 para que nenos e os seus maiores aprendan a programar nunhas placas moi chulas que facilitaremos nos. [Rexistrádevos no noso Meetup](https://www.meetup.com/es/AIndustriosa/events/280918747/). Aquí vai a información:

Obradoiro de Micro:bit para nenas e nenos entre 7 e 12 anos no que participarán en compañia dun adulto.

As placas Micro:bit naceron no 2016 nun proxecto impulsado pola BBC do Reino Unido e hoxe en día e un dos proxectos mais extendidos a nivel internacional no ensino e introdución a programación e electrónica.

O obradoiro durará media xornada na que as nenas e nenos achegaranse ó mundo da programación por bloques mediante distintas actividades e xogos.

Para elo, utilizaremos recursos que pon a nosa disposición o ecosistema [Micro:bit](https://www.microbit.org/es-es/).

Principalmente empregaremos o entorno de programación por bloques [MakeCode](https://makecode.microbit.org/), un editor gráfico de código aberto para a aprendizaxe e inicio á programación.

Dende A Industriosa facilitaremos as placas e o material necesario para as actividades, soamente será necesario un ordenador portátil por familia.

Nesta ocasión o evento celebrarase no noso local, na rua Barcelona 13. Para tomar as máximas precaucións as plazas están limitadas a 7 familias, e máximo dous nenos acompañados dun adulto por familia.

Evento patrocinado por Xunta de Galicia e Amtega Axencia para a Modernización Tecnolóxica.

{% asset_img cartel_obradoiro_microbit.jpg Cartel obradoiro %}

