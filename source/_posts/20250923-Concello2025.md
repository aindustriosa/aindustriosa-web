---
title: 'Proxectos tecnolóxicos de A Industriosa'
date: 2025-09-23 09:00:00
tags: [PROXECTO]
cover: /Concello2025/Cartel_Concello2025_teaser.jpg
excerpt: A través de grupos de traballo colaborativos, creáronse espazos de aprendizaxe común nos que se desenvolveron máquinas, procesos e solucións con impacto real.
---

A asociación A Industriosa desenvolveu entre agosto de 2024 e xullo de 2025 o proxecto “Proxectos tecnolóxicos de A Industriosa”, unha iniciativa destinada a poñer en valor a fabricación dixital, a reciclaxe e a aplicación de tecnoloxías abertas desde unha perspectiva innovadora e sostible.

O proxecto tivo como finalidade difundir a relevancia da innovación tecnolóxica e da experimentación práctica, implicando directamente ás persoas usuarias da asociación. A través de grupos de traballo colaborativos, creáronse espazos de aprendizaxe común nos que se desenvolveron máquinas, procesos e solucións con impacto real.

Entre os proxectos presentados destacaron:

- A termoformadora CNC, orientada á reutilización de plástico triturado e á creación de novas pezas.
- A sala de traballo da fresadora CNC e as melloras da máquina, que permiten avanzar en procesos de fabricación de maior precisión.
- O sistema de comunicacións subacuáticas, baseado en hardware aberto para a transmisión de datos baixo auga.
- O camera slide motorizado, deseñado para documentar audiovisuais de proxectos e prototipos.
- A trituradora de filamento, que facilita a reciclaxe do plástico e a súa transformación en novo material para impresión 3D.

Grazas a este proxecto, A Industriosa consolidou a metodoloxía de traballo en grupo como eixo central da súa actividade, reforzando a idea de que a colaboración, a innovación aberta e a sustentabilidade son piares fundamentais para o desenvolvemento tecnolóxico e social.

Esta iniciativa contou co cofinanciamento do Concello de Vigo, no marco da convocatoria de subvencións para o fomento do emprego mediante proxectos relacionados coa investigación, a innovación e o emprego 2025.

{% asset_img Cartel_Concello2025.jpg Cartel Concello2025 %} 
